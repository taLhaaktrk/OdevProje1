<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Miras</title>
    <link rel="icon" href="LogoYuvarlak.png" />
    <link rel="stylesheet" href="miras.css" />

    <style></style>
  </head>

  <body>
    <div>
      <header style="text-align: center">
        <h1>KARUN HAZİNELERİ</h1>
      </header>
      <section class="miras1" style="font-size: 20px">
        <p>
          <b>Karun Hazinesi</b> , çoğu MÖ 560-546 yılları arasında Lidya
          ülkesini yöneten Kroisos veya Krezüs (Karun) dönemine ait olan ve
          Uşak'ın 25 km batısında ve İzmir Karayolu üzerinde bulunan Güre
          Kasabası yakınlarındaki tümülüslerden 1960'lı yıllarda çıkarılarak
          ABD'ye kaçırılan ve 1993 yılında uzun bir hukukî süreç sonucunda geri
          alınan eserlerin toplu adı. Bazı kaynaklarda Lidya Hazinesi olarak da
          anılır. Hazinenin ele geçirilen kısmında yaklaşık 450 parça bulunur.
        </p>
      </section>
      <main class="miras2" style="font-size: 20px">
        <h2>Eserlerin Yurtdışına Kaçırılması</h2>
        <p>
          Lidya döneminin en görkemli eserleri arasında yer alan bu hazine
          1965-66-68 yıllarında Türkiye'den kaçırılmıştır. İlk soygun 1965
          yılında Toptepe tümülüsünde gerçekleşti. 5 kişilik grup tünel kazarak
          mezar odasına ulaşarak, buradaki buldukları eserleri dönemin parasıyla
          65,000 TL'ye sattılar. Daha sonra, 1966'da, İkiztepe tümülüsü 11 kişi
          tarafından soyuldu ve oda içerisindeki 150 parça önce saklanıp daha
          sonra 160,000 TL'ye satıldı. Güre'deki üçüncü soygun 1968 yılında
          Aktepe tümülüsünde yapıldı ve bulunan resim ve kabartmalar 40,000
          TL'ye satıldı. Hazinenin tamamı New York'taki Metropolitan Müzesi'nde
          1985 yılında bir sergide gazeteci Özgen Acar tarafından görülmeleriyle
          bulundu. Dönemin Kültür bakanlığının uyarılması sonucu müzenin
          depolarında saklanan eserleri almak için 1987’de dava açıldı ve
          yaklaşık 40 milyon dolarlık masrafa yol açan hukuki süreçler sonunda
          1993'te Türkiye'ye geri getirildi. İade, müze yetkililerinin eserlerin
          çalıntı olduğunu bildikleri halde satın aldıklarını kabul etmeleri ve
          6 yıl süren davayı kaybedeceklerini anlamalarıyla gerçekleşti.
        </p>
      </main>
      <main class="miras3" style="font-size: 20px">
        <h2>Kanatlı Deniz Atı Broşu</h2>
        <img src="KANATLI-DENIZATI-1-scaled.jpg" alt="kanatlı" />

        <p>
          Uşak Arkeoloji Müzesinde sergilenen parçalardan en önemlilerinden biri
          sayılan Kanatlı Denizatı Broşu, 2006 yılında sahtesiyle değiştirildi.
          Mahkeme 8 kişiye 10 ay ile 12 yıl arasında değişen cezalar verdi. Eser
          2012'de Almanya'da ortaya çıktı ve Interpol aracılığı ile Türkiye'ye
          iade edilmesi için çalışma başlatıldı ve Kültür ve Turizm Bakanlığı
          Kültür Varlıkları ve Müzeler Genel Müdürlüğüne teslim edildi.
        </p>
        <br />
        <br />

        <section class="efsane" style="font-size: 20px">
          <h3 sty>Efsanesi</h3>
          <p>
            Antik çağın bilinen en zengin kralı olan Krezüs (Kroisos), Lidya’yı
            MÖ 560-546 yılları arasında yöneten ve gücünün zirvesine taşıyan son
            kral. Başta Kral Krezüs olmak üzere (İkinci Karun), ülkeyi
            yönetenler öyle zengin ki her tarafları tepeleme altınla dolu
            ('Karun kadar zengin' deyimi buradan geliyor). Bunca zenginliğin
            kaynağı ise Thamos Dağı’ndan doğup Hermes Nehri ile birleşen ve
            başkent Sardes’ten (Salihli) geçerek denize ulaşan, yatakları
            altınla bezeli Paktalos Deresi.
          </p>

          <p>
            Mitolojide, tuttuğu her şeyin altın olması için tanrılara yalvaran,
            bu dileği kabul edilince mutluluğa erişeceğini zanneden Krezüs'ün,
            çok zengin olduğu halde bir türlü mutluluğu yakalayamadığı, acılar
            içinde kıvranarak öldüğü anlatılıyor.
          </p>

          <p>
            Karun’un ''lanetli'' diye bilinen eşsiz hazineleri, öldüğü zaman
            Uşak yakınlarındaki tümülüslere gömülür. Aradan yüzyıllar geçer.
            Soyguncular 1963’te bu tümülüsleri keşfedince, dünyanın en gözde
            eserlerinden olan hazinenin parçaları tek tek yurtdışına kaçırılmaya
            başlanır. Ancak, hazinenin lanetinin mezar soyguncularını rahat
            bırakmadığı, hiçbirinin iflah etmediği, cinayete kurban gitmek,
            evladını yitirmek ya da delirmek gibi kötü birer sonla
            karşılaştıkları anlatılmaktadır...
          </p>
        </section>
      </main>
    </div>
  </body>
</html>
